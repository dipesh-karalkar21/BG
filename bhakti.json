[
    {
        "Ganesha":{
            "1":[
                {
                    "id":"1",
                    "content":"ॐ एकदन्ताय विद्महे वक्रतुण्डाय धीमहि तन्नो दन्तिः प्रचोदयात् ॥",
                    "title":"|| श्रीगणेशगायत्रीमन्त्रः ||",
                    "engTitle":"|| Śrīgaṇeśagāyatrīmantraḥ ||"
                },
                {
                    "id":"2",
                    "content":"वक्रतुण्ड महाकाय सूर्यकोटिसमप्रभः ।\nनिर्विघ्नं कुरु मे देव सर्वकार्येषु सर्वदा ॥",
                    "title":"|| श्रीगणेशध्यानश्लोकः ||",
                    "engTitle":"|| Śrīgaṇeśa-dhyānaślokaḥ ||"
                }
            ],
            "2":[
                {
                    "id":"",
                    "content":"॥ श्रीगणेशाय नमः ॥\n\n॥ नारद उवाच ॥\n\nप्रणम्यं शिरसा देवं गौरीपुत्रं विनायकम् ॥ \nभक्तावासं स्मरेन्नित्यमायुःकामार्थसिद्धये ॥१॥ \nप्रथमं वक्रतुण्डं च एकदंतं द्वितीयकम् ॥ \nतृतीयं कृष्णापिंगाक्षं गजवक्त्रं चतुर्थकम् ॥२॥ \nलंबोदरं पंचमं च षष्ठं विकटमेव च ॥ \nसप्तमं विघ्नराजेन्द्रं धुम्रवर्णं तथाष्टमम् ॥३॥ \nनवमं भालचंद्र च दशमं तु विनायकम् ॥ \nएकादशं गणपतिं द्वादशं तु गजाननम् ॥४॥ \nद्वादशैतानि नामानि त्रिसंध्यं यः पठेन्नरः ॥ \nन च विघ्नभयं तस्य सर्वसिद्धिकरं प्रभो ॥५॥ \nविद्यार्थी लभते विद्यां धनार्थी लभते धनम् ॥ \nपुत्रार्थी लभते पुत्रान् मोक्षार्थी लभते गतिम् ॥६॥ \nजपेद्गणपतिस्तोत्रं षड्भिर्मासैः फलं लभेत् ॥ \nसंवत्सरेण सिद्धिं च लभते नात्र संशयः ॥७॥ \nअष्टभ्यो ब्राह्मणेभ्यश्चं लिखित्वा यः समर्पयेत् ॥ \nतस्य विद्या भवेत्सर्वा गणेशस्य प्रसादतः ॥८ ॥\n\n॥ इति श्रीनारदपुराणे संकष्टनाशनं श्रीगणपतिस्तोत्रं संपूर्णम् ॥",
                    "title":"|| संकष्टनाशनं श्रीगणपतिस्तोत्रं ||",
                    "engTitle":"|| Sankaṭanāśanaṁ Śrīgaṇapatistotram ||"
                }
            ],
            "3":[
                {
                    "id":"1",
                    "content":"मुदाकरात्तमोदकं सदा विमुक्तिसाधकम् ।  \nकलाधरावतंसकं विलासिलोकरक्षकम् ।  \nअनायकैकनायकं विनाशितेभदैत्यकम् ।  \nनताशुभाशुनाशकं नमामि तं विनायकम् ॥ १॥\n\nनतेतरातिभीकरं नवोदितार्कभास्वरम् ।  \nनमत्सुरारिनिर्जरं नताधिकापदुद्धरम् ।  \nसुरेश्वरं निधीश्वरं गजेश्वरं गणेश्वरम् ।  \nमहेश्वरं तमाश्रये परात्परं निरन्तरम् ॥ २॥\n\nसमस्तलोकशङ्करं निरस्तदैत्यकुञ्जरम् ।  \nदरेतरोदरं वरं वरेभवक्त्रमक्षरम् ।  \nकृपाकरं क्षमाकरं मुदाकरं यशस्करम् ।  \nमनस्करं नमस्कृतान् नमस्करोमि भास्वरम् ॥ ३॥\n\nअकिञ्चनार्तिमार्जनं चिरन्तनोक्तिभाजनम् ।  \nपुरारिपूर्वनन्दनं सुरारिगर्वचर्वणम् ।  \nप्रपञ्चनाशभीषणं धनञ्जयादिभूषणम् ।  \nकपोलदानवारणं भजे पुराणवारणम् ॥ ४॥\n\nनितान्तकान्तिदन्तकान्तिमन्तकान्तिकात्मजम् ।  \nअचिन्त्यरूपमन्तहीनमन्तरायकृन्तनम् ।  \nहृदन्तरे निरन्तरं वसन्तमेव योगिनाम् ।  \nतमेकदन्तमेव तं विचिन्तयामि सन्ततम् ॥ ५॥\n\nमहागणेशपञ्चरत्नमादरेण योऽन्वहम् ।  \nप्रजल्पति प्रभातके हृदि स्मरन् गणेश्वरम् ।  \nअरोगतामदोषतां सुसाहितीं सुपुत्रताम् ।  \nसमाहितायुरष्टभूतिमभ्युपैति सोऽचिरात् ॥ ६॥\n\n॥ इति श्रीशंकरभगवत्पादविरचितं  \nश्रीगणेशपञ्चरत्नस्तोत्रं सम्पूर्णम् ॥",
                    "title":"|| श्रीगणेशपञ्चरत्नस्तोत्रम् ||",
                    "engTitle":"|| Śrīgaṇeśapañcaratnastotram ||"
                }
            ],
            "4":[
                {
                    "id":"1",
                    "content":"॥ श्रीगणेशाय नमः ॥\n\nशान्ति मन्त्रः\n\nॐ भद्रं कर्णेभिः श्रृणुयाम देवा।\nभद्रं पश्येमाक्षभिर्यजत्राः।\nस्थिरैरङ्गैस्तुष्टुवांसस्तनूभिः।\nव्यशेम देवहितं यदायुः।\nॐ शान्तिः शान्तिः शान्तिः॥\nॐ स्वस्ति न इन्द्रो वृद्धश्रवाः।\nस्वस्ति नः पूषा विश्ववेदाः।\nस्वस्ति नस्तार्क्ष्यो अरिष्टनेमिः।\nस्वस्ति नो बृहस्पतिर्दधातु।\nॐ शान्तिः शान्तिः शान्तिः॥\n\n।। अथ गणेशाथर्वशीर्ष व्याख्यास्यामः ।।\n\nॐ नमस्ते गणपतये।\nत्वमेव प्रत्यक्षं तत्त्वमसि।\nत्वमेव केवलं कर्तासि।\nत्वमेव केवलं धर्तासि।\nत्वमेव केवलं हर्तासि।\nत्वमेव सर्वं खल्विदं ब्रह्मासि।\nत्वं साक्षादात्मासि नित्यम्॥१॥\n\nऋतं वच्मि।\nसत्यं वच्मि॥२॥\n\nअव त्वं माम्।\nअव वक्तारम्।\nअव श्रोतारम्।\nअव दातारम्।\nअव धातारम्।\nअवानूचानमवशिष्यं।\nअव पश्चात्तात्।\nअव पुरस्तात्।\nअवोत्तरात्तात्।\nअव दक्षिणात्तात्।\nअव चोर्ध्वात्तात्।\nअवाधरात्तात्।\nसर्वतो मां पाहि पाहि समन्तात्॥३॥\n\nत्वं वाङ्मयस्त्वं चिन्मयः।\nत्वमानन्दमयस्त्वं ब्रह्ममयः।\nत्वं सच्चिदानन्दाद्वितीयोऽसि।\nत्वं प्रत्यक्षं ब्रह्मासि।\nत्वं ज्ञानमयो विज्ञानमयोऽसि॥४॥\n\nसर्वं जगदिदं त्वत्तो जायते।\nसर्वं जगदिदं त्वत्तस्तिष्ठति।\nसर्वं जगदिदं त्वयि लयमेष्यति।\nसर्वं जगदिदं त्वयि प्रत्येति।\nत्वं भूमिरापोऽनलोऽनिलो नभः।\nत्वं चत्वारि वाक्पदानि॥५॥\n\nत्वं गुणत्रयातीतः।\nत्वं देहत्रयातीतः।\nत्वं कालत्रयातीतः।\nत्वं मूलाधारस्थितोऽसि नित्यम्।\nत्वं शक्तित्रयात्मकः।\nत्वां योगिनो ध्यायन्ति नित्यम्।\nत्वं ब्रह्मा त्वं विष्णुस्त्वं रुद्रस्त्वमिन्द्रः।\nत्वमग्निस्त्वं वायुः।\nत्वं सूर्यस्त्वं चन्द्रमाः।\nत्वं ब्रह्म भूर्भुवः स्वरोम्॥६॥\n\nगणादिं पूर्वमुच्चार्य वर्णादिं तदनन्तरम्।\nअनुस्वारः परतरः।\nअर्धेन्दुलसितम्।\nतारेण ऋद्धम्।\nएतत्तव मनुस्वरूपम्।\nगकारः पूर्वरूपम्।\nअकारो मध्यमरूपम्।\nअनुस्वारश्चान्त्यरूपम्।\nबिन्दुरूत्तररूपम्।\nनादः सन्धानम्।\nसंहितासन्धिः।\nसैषा गणेशविद्या।\nगणकऋषिः।\nनिचृद्गायत्री छन्दः।\nगणपतिर्देवता।\nॐ गं गणपतये नमः॥७॥\n\nएकदन्ताय विद्महे।\nवक्रतुण्डाय धीमहि।\nतन्नो दन्तिः प्रचोदयात्॥८॥\n\nएकदन्तं चतुर्हस्तं पाशमङ्कुशधारिणम्।\nरदं च वरदं हस्तैर्बिभ्राणं मूषकध्वजम्।\nरक्तं लम्बोदरं शूर्पकर्णकं रक्तवाससम्।\nरक्तगन्धानुलिप्ताङ्गं रक्तपुष्पैः सुपूजितम्।\nभक्तानुकम्पिनं देवं जगत्कारणमव्ययम्।\nआविर्भूतं च सृष्ट्यादौ प्रकृतेः पुरुषात् परम्।\nएवं ध्यायति यो नित्यं स योगी योगिनां वरः॥९॥\n\nॐ नमो वातपतये।\nनमो गणपतये।\nनमः प्रमथपतये।\nनमस्तेऽस्तु लम्बोदरायैकदन्ताय विघ्ननाशिने।\nशिवसुताय श्रीवरदमूर्तये नमः॥१०॥\n\nएतदथर्वशीर्षं योऽधीते स ब्रह्मभूयाय कल्पते।\nस सर्वविघ्नैर्न बाध्यते।\nस सर्वतः सुखमेधते।\nस पञ्चमहापापात् प्रमुच्यते।\nसायमधीयानो दिवसकृतं पापं नाशयति।\nप्रातरधीयानो रात्रिकृतं पापं नाशयति।\nसायंप्रातः प्रयुंजानोऽपापो भवति।\nसर्वत्राधीयानोऽपविघ्नो भवति।\nधर्मार्थकाममोक्षं च विन्दति।\nइदमथर्वशीर्षमशिष्याय न देयम्।\nयो यदि मोहाद्दास्यति स पापीयान् भवति।\nसहस्रावर्तनात् यं यं काममधीते तं तमनेन साधयेत्॥११॥\n\nअनेन गणपतिमभिषिञ्चति।\nस वाग्मी भवति।\nचतुर्थ्यामनश्नन् जपति।\nस विद्यावान् भवति।\nइत्यथर्वणवाक्यम्।\nब्रह्माद्याचरणं विद्यात्।\nन बिभेति कदाचनेति॥१२॥\n\nयो दूर्वाङ्कुरैर्यजति।\nस वैश्रवणोपमो भवति।\nयो लाजैर्यजति।\nस यशोवान् भवति।\nस मेधावान् भवति।\nयो मोदकसहस्रेण यजति।\nस वाञ्छितफलमवाप्नोति।\nयः साज्यसमिद्भिर्यजति।\nस सर्वं लभते स सर्वं लभते॥१३॥\n\nअष्टौ ब्राह्मणान् सम्यग्ग्राहयित्वा सूर्यवर्चस्वी भवति।\nसूर्यग्रहे महानद्यां प्रतिमासंनिधौ वा जपत्वा।\nसिद्धमन्त्रो भवति।\nमहाविघ्नात् प्रमुच्यते।\nमहापापात् प्रमुच्यते।\nमहादोषात् प्रमुच्यते।\nस सर्वविद् भवति स सर्वविद् भवति।\nय एवं वेद॥ इत्युपनिषत्॥१४॥\n\nशान्ति मन्त्रः\n\nॐ सह नाववतु।\nसह नौ भुनक्तु।\nसह वीर्यं करवावहै।\nतेजस्विनावधीतमस्तु।\nमा विद्विषावहै॥\nॐ शान्तिः शान्तिः शान्तिः॥\nॐ भद्रं कर्णेभिः श्रृणुयाम देवा।\nभद्रं पश्येमाक्षभिर्यजत्राः।\nस्थिरैरङ्गैस्तुष्टुवांसस्तनूभिः।\nव्यशेम देवहितं यदायुः।\nॐ शान्तिः शान्तिः शान्तिः॥\nॐ स्वस्ति न इन्द्रो वृद्धश्रवाः।\nस्वस्ति नः पूषा विश्ववेदाः।\nस्वस्ति नस्तार्क्ष्यो अरिष्टनेमिः।\nस्वस्ति नो बृहस्पतिर्दधातु।\nॐ शान्तिः शान्तिः शान्तिः॥\n\n॥ इति श्रीगणपत्यथर्वशीर्ष समाप्तम् ॥",
                    "title":"|| श्रीगणपत्यथर्वशीर्ष ||",
                    "engTitle":"|| śrīgaṇapatyatharvaśīrṣa ||"
                }
            ]
        }, 
        "Shakti":{
            "1":[
                {
                    "id":"1",
                    "content":"ॐ भूर्भुवः स्वः ।\nतत्सवितुर्वरेण्यं ।\nभर्गो देवस्य धीमहि ।\nधियो यो नः प्रचोदयात् ॥",
                    "title":"|| श्री गायत्री मन्त्रः ||",
                    "engTitle":"|| śrī gāyatrī mantraḥ ||"
                },
                {
                    "id":"2",
                    "content":"ॐ महालक्ष्म्यै च विद्महे ।\nविष्णुपत्न्यै च धीमहि ।\nतन्नो लक्ष्मीः प्रचोदयात् ॥",
                    "title":"|| श्री लक्ष्मी गायत्री मन्त्रः ||",
                    "engTitle":"|| śrī lakṣmī gāyatrī mantraḥ ||"
                }
            ],
            "2":[
                {
                    "id":"1",
                    "content":"॥ श्रीगणेशाय नमः ॥\n\nॐ अस्य श्रीकुंजिकास्तोत्रमंत्रस्य सदाशिव ऋषिः, अनुष्टुप् छंदः,\nश्रीत्रिगुणात्मिका देवता, ॐ ऐं बीजं, ॐ ह्रीं शक्तिः, ॐ क्लीं कीलकम्,\nमम सर्वाभीष्टसिद्ध्यर्थे जपे विनियोगः ।\n\n॥ शिव उवाच ॥\nशृणु देवि प्रवक्ष्यामि कुंजिकास्तोत्रमुत्तमम् ।\nयेन मंत्रप्रभावेण चंडीजापः शुभो भवेत् ॥ १ ॥\n\nन कवचं नार्गलास्तोत्रं कीलकं न रहस्यकम् ।\nन सूक्तं नापि ध्यानं च न न्यासो न च वार्चनम् ॥ २ ॥\n\nकुंजिकापाठमात्रेण दुर्गापाठफलं लभेत् ।\nअति गुह्यतरं देवि देवानामपि दुर्लभम् ॥ ३ ॥\n\nगोपनीयं प्रयत्नेन स्वयोनिरिव पार्वति ।\nमारणं मोहनं वश्यं स्तंभनोच्चाटनादिकम् ।\nपाठमात्रेण संसिद्ध्येत् कुंजिकास्तोत्रमुत्तमम् ॥ ४ ॥\n\n॥ अथ मंत्रः ॥\nॐ ऐं ह्रीं क्लीं चामुंडायै विच्चे ।\nॐ ग्लौं हुं क्लीं जूं सः ज्वालय ज्वालय ज्वल ज्वल प्रज्वल प्रज्वल\nऐं ह्रीं क्लीं चामुंडायै विच्चे ज्वल हं सं लं क्षं फट् स्वाहा ॥ ५ ॥\n॥ इति मंत्रः ॥\n\nनमस्ते रुद्ररूपिण्यै नमस्ते मधुमर्दिनि ।\nनमः कैटभहारिण्यै नमस्ते महिषार्दिनि ॥ ६ ॥\n\nनमस्ते शुंभहंत्र्यै च निशुंभासुरघातिनि ।\nजाग्रतं हि महादेवि जपं सिद्धं कुरुष्व मे ॥ ७ ॥\n\nऐंकारी सृष्टिरूपायै ह्रींकारी प्रतिपालिका ।\nक्लींकारी कामरूपिण्यै बीजरूपे नमोऽस्तु ते ॥ ८ ॥\n\nचामुंडा चंडघाती च यैकारी वरदायिनी ।\nविच्चे चाभयदा नित्यं नमस्ते मंत्ररूपिणि ॥ ९ ॥\n\nधां धीं धूं धूर्जटेः पत्नी वां वीं वूं वागधीश्वरी ।\nक्रां क्रीं क्रूं कालिका देवि शां शीं शूं मे शुभं कुरु ॥ १० ॥\n\nहुं हुं हुंकाररूपिण्यै जं जं जं जंभनादिनी ।\nभ्रां भ्रीं भ्रूं भैरवी भद्रे भवान्यै ते नमो नमः ॥ ११ ॥\n\nअं कं चं टं तं पं यं शं वीं दुं ऐं वीं हं क्षम् ।\nधिजाग्रं धिजाग्रं त्रोटय त्रोटय दीप्तं कुरु कुरु स्वाहा ॥ १२ ॥\n\nपां पीं पूं पार्वती पूर्णा खां खीं खूं खेचरी तथा ।\nसां सीं सूं सप्तशती देव्या मंत्रसिद्धिं कुरुष्व मे ॥ १३ ॥\n\nकुंजिकायै नमो नमः ॥\n\nइदं तु कुंजिकास्तोत्रं मंत्रजागर्तिहेतवे ।\nअभक्ते नैव दातव्यं गोपितं रक्ष पार्वति ॥ १४ ॥\n\nयस्तु कुंजिकया देवि हीनां सप्तशतीं पठेत् ।\nन तस्य जायते सिद्धिररण्ये रोदनं यथा ॥ १५ ॥\n\n॥ इति श्रीरुद्रयामले गौरीतंत्रे शिवपार्वतीसंवादे कुंजिकास्तोत्रं संपूर्णम् ॥",
                    "title":"|| श्रीकुंजिकास्तोत्रम् ||",
                    "engTitle":"|| śrīkuñjikā-stotram ||"
                }
            ],
            "3":[
                {
                    "id":"1",
                    "content":"ॐ महाशाबरी शक्ति परमात्मने नमः ।\nॐ श्रीगुरु परमात्मने नमः ।\nॐ श्रीनवनाथ परमात्मने नमः ।\nॐ शाबरी पञ्चदशी यन्त्र परमात्मने नमः ॥\n\n॥ अथ ध्यानम् ॥\n\nॐ नमो भगवते श्रीवीरभद्राय ।\nविरूपाक्षी लं निकुम्भिनी षोडशी अपचारिणी ।\nवरूथिनी मांसचर्विणी ।\nचें चें चें चामलवरायै ।\nधनं धनं कम्प कम्प आवेशय ।\nत्रिलोकवर्ति लोकदायै ।\nसहस्रकोटिदेवान् आकर्षय आकर्षय ।\nनवकोटिगन्धर्वान् आकर्षय आकर्षय ।\nहंसः हंसः सोऽहं सोऽहं सर्वं रक्ष मां रक्ष ।\nभूतेभ्यो रक्ष । ग्रहेभ्यो रक्ष । पिशाचेभ्यो रक्ष ।\nशाकिनीतो रक्ष । डाकिनीतो रक्ष ।\nअप्रत्यक्षप्रत्यक्षारिष्टेभ्यो रक्ष रक्ष ।\nमहाशक्तिं रक्ष । कवचशक्तिं रक्ष ।\nरक्ष ओजवाल । गुरुवाल ।\nॐ प्रसह हनूमन्त रक्ष ।\nश्रीमन्नाथगुरुत्रयं गणपतिं पीठत्रयं भैरवम् ॥\n\nसिद्धाढ्यं बटुकत्रयं पदयुगं द्युतिक्रमं मण्डलम् ॥\nवैराटाष्टचतुष्टयं च नवकं वैरावली पञ्चकम् ।\nश्रीमन्मालिनीमन्त्रराजसहितं वन्दे गुरोर्मण्डलम् ॥\n\n॥ इति ध्यानम् ॥\n\n॥ अथ प्रार्थना ॥\n\nॐ ह्रां ह्रीं ह्रृं क्षां क्षीं क्षुं ।\nकृष्णक्षेत्रपालाय नमः आगच्छ आगच्छ ।\nबली सर्वग्रहशमनं मम कार्यं कुरु कुरु स्वाहा ।\nॐ नमो ॐ ह्रीं श्रीं क्लीं ऐं चक्रेश्वरी ।\nशङ्खचक्रगदापद्मधारिणी ।\nमम वाञ्छित सिद्धिं कुरु कुरु स्वाहा ।\nॐ नमो कमलवदनमोहिनी सर्वजनवशकारिणी साक्षात्\nसूक्ष्मस्वरूपिणी यन्मम वशगा ॐ सुरासुरा भवेयुः स्वाहा ।\n\nगुरुर्ब्रह्मा गुरुर्विष्णुः गुरुर्देवो महेश्वरः ।\nगुरुः साक्षात् परब्रह्म तस्मै श्रीगुरवे नमः ॥\n\nअज्ञानतिमिरान्धस्य ज्ञानाञ्जनशलाकया ।\nचक्षुरुन्मीलितं येन तस्मै श्रीगुरवे नमः ॥\n\nअरुणकिरणजालै रञ्जिता शावकाशा ।\nविधृतजपमाला वीटिका पुस्तहस्ता ।\nइतरकरवराढ्या फुल्लकल्हारहस्ता ।\nनिवसतु हृदि बाला नित्यकल्याणशीला ॥\n\n॥ अथ शाबरीकवचजपे विनियोगः ॥\n\n॥ श्री ॥\n\n॥ श्रीशाबरीकवचपाठप्रारम्भः ॥\n\nॐ सर्वविघ्ननाशाय । सर्वारिष्टनिवारणाय ।\nसर्वसौख्यप्रदाय । बालानां बुद्धिप्रदाय ।\nनानाप्रकारकधनवाहनभूमिप्रदाय ।\nमनोवाञ्छितफलप्रदाय । रक्षां कुरु कुरु स्वाहा ॥\n\nॐ गुरवे नमः । ॐ श्रीकृष्णाय नमः ।\nॐ बलभद्राय नमः । ॐ श्रीरामाय नमः ।\nॐ हनुमते नमः । ॐ शिवाय नमः ।\nॐ जगन्नाथाय नमः । ॐ बद्रीनारायणाय नमः ।\nॐ दुर्गादेव्यै नमः । ॐ सूर्याय नमः ।\nॐ चन्द्राय नमः । ॐ भौमाय नमः ।\nॐ बुधाय नमः । ॐ गुरवे नमः ।\nॐ भृगवे नमः । ॐ शनैश्चराय नमः ।\nॐ राहवे नमः । ॐ पुच्छनायकाय नमः ।\nॐ नवग्रह रक्षां कुरु कुरु नमः ॥\n\nॐ मन्ये वरं हरिहरादय एवं दृष्ट्वा\nदृष्टेषु हृदयं त्वयि तोषमेति ।\nकिं वीक्षितेन भवता भुवि येन नान्यः\nकश्चित् मनो हरति नाथ भवानत एहि ॥\n\nॐ नमः श्रीमन्बलभद्रजयविजय अपराजित\nभद्रं भद्रं कुरु कुरु स्वाहा ॥\n\nॐ भूर्भुवः स्वः तत्सवितुर्वरेण्यं भर्गो देवस्य धीमहि ।\nधियो यो नः प्रचोदयात् ॥\n\nसर्वविघ्नशान्तिं कुरु कुरु स्वाहा ।\nॐ ऐं ह्रीं क्लीं श्रीं बटुकभैरवाय ।\nआपदुद्धरणाय । महानमस्याय स्वरूपाय ।\nदीर्घारिष्टं विनाशय विनाशय ।\nनानाप्रकारभोगप्रदाय ।\nमम (अथवा ... यजमानस्य) सर्वारिष्टं हन हन ।\nपच पच हर हर कच कच ।\nराजद्वारे जयं कुरु कुरु ।\nव्यवहारे लाभं वर्धय वर्धय ।\nरणे शत्रुं विनाशय विनाशय ।\nअनापत्त्ययोगं निवारय निवारय ।\nसन्तत्युत्पत्तिं कुरु कुरु । पूर्णं आयुः कुरु कुरु ।\nस्त्रीप्राप्तिं कुरु कुरु । हुं फट् स्वाहा ॥\n\nॐ नमो भगवते वासुदेवाय नमः ।\nॐ नमो भगवते विश्वमूर्तये नारायणाय ।\nश्रीपुरुषोत्तमाय रक्ष रक्ष ।\nयुष्मदधीनं प्रत्यक्षं परोक्षं वा ।\nअजीर्णं पच पच ।\nविश्वमूर्ते अरीन् हन हन ।\nएकाहिकं द्व्याहिकं त्र्याहिकं चातुर्थिकं ज्वरं नाशय नाशय ।\nचतुरधिकान्वातान् अष्टादशक्षयरोगान् अष्टादशकुष्ठान् हन हन ।\nसर्वदोषान् भञ्जय भञ्जय । तत्सर्वं नाशय नाशय ।\nशोषय शोषय आकर्षय आकर्षय ।\nमम शत्रुं मारय मारय । उच्चाटय उच्चाटय विद्वेषय विद्वेषय ।\nस्तम्भय स्तम्भय निवारय निवारय ।\nविघ्नान् हन हन । दह दह पच पच ।\nमथ मथ विध्वंसय विध्वंसय विद्रावय विद्रावय ।\nचक्रं गृहीत्वा शीघ्रमागच्छागच्छ चक्रेण हन हन ।\nपरविद्यां छेदय छेदय ।\nचतुरशीतिचेटकान् विस्फोटय नाशय नाशय ।\n\nवातशूलाभिहत दृष्टीन् ।\nसर्प-सिंह-व्याघ्र-द्विपद-चतुष्पदान् ।\nअपरे बाह्यान्तरादि भुव्यन्तरिक्षगान् ।\nअन्यानपि कश्चित् देशकालस्थान्\nसर्वान् हन हन । विषममेघनदीपर्वतादीन् ।\nअष्टव्याधीन् सर्वस्थानानि रात्रिदिनपथग\nचोरान् वशमानय वशमानय ।\nसर्वोपद्रवान् नाशय नाशय ।\nपरसैन्यं विदारय विदारय ।\nपरचक्रं निवारय निवारय ।\nदह दह रक्षां कुरु कुरु ॥\n\nॐ नमो भगवते ॐ नमो नारायण हुं फट् स्वाहा ।\nठः ठः ॐ ह्रां ह्रीं हृदये स्वदेवता ॥\n\nएषा विद्या महानाम्नी पुरा दत्ता शतक्रतोः ।\nअसुरान् हन्तु हत्वा तान् सर्वांश्च बलिदानवान् ।\nयः पुमान् पठते नित्यं वैष्णवीं नियतात्मवान् ।\nतस्य सर्वान् हिंसती यस्या दृष्टिगतं विषम् ॥\n\nअन्यादृष्टिविषं चैव न देयं सङ्क्रमे ध्रुवम् ।\nसङ्ग्रामे धारयत्यङ्गे उत्पातशमनी स्वयम् ॥\n\nसौभाग्यं जायते तस्य परमं नात्र संशयः ।\nहुते सद्यो जयस्तस्य विघ्नं तस्य न जायते ॥\n\nकिमत्र बहुनोक्तेन सर्वसौभाग्यसम्पदः ।\nलभते नात्र सन्देहो नान्यथा नदिते भवेत् ॥\n\nगृहीतो यदि वा यत्नं बालानां विविधेरपि ।\nशीतं चोष्णतां याति उष्णः शीतमयो भवेत् ॥\n\nनान्यथा श्रूयते विद्यां यः पठेत् कथितां मया ।\nभूर्जपत्रे लिखेद्यन्त्रं गोरोचनमयेन च ॥\n\nइमां विद्यां शिरोबन्धात्सर्वरक्षां करोतु मे ।\nपुरुषस्याथवा नार्या हस्ते बध्वा विचक्षणः ॥\n\nविद्रवन्ति प्रणश्यन्ति धर्मस्तिष्ठति नित्यशः ।\nसर्वशत्रुभयं याति शीघ्रं ते च पलायिताः ॥\n\nॐ ऐं ह्रीं क्लीं श्रीं भुवनेश्वर्यै ।\nश्रीं ॐ भैरवाय नमो नमः ॥\n\nअथ श्रीमातङ्गीभेदा, द्वाविंशाक्षरो मन्त्रः ।\nसमुख्यायां स्वाहातो वा ॥\n\nहरिः ॐ उच्चिष्टदेव्यै नमः ।\nडाकिनी सुमुखिदेव्यै महापिशाचिनी ।\nॐ ऐं ह्रीं ठाः ठः द्वाविंशत् ॐ चक्रीधरायाः ।\nअहन् रक्षां कुरु कुरु ।\nसर्वबाधाहरिणी देव्यै नमो नमः ।\nसर्वप्रकार बाधाशमनं अरिष्टनिवारणं कुरु कुरु ।\nफट् । श्री ॐ कुब्जिकादेव्यै ह्रीं ठः स्वः ॥\n\nशीघ्रं अरिष्टनिवारणं कुरु कुरु ।\nदेवी शाबरी क्रीं ठः स्वः ।\nशारीरिकं भेदाहं मायां भेदय पूर्णं आयुः कुरु ।\nहेमवती मूलरक्षां कुरु ।\nचामुण्डायै देव्यै नमः ।\nशीघ्रं विघ्ननिवारणं सर्ववायुकफपित्तरक्षां कुरु ।\nभूतप्रेतपिशाचान् घातय ।\nजादूटोणाशमनं कुरु ।\nसती सरस्वत्यै चण्डिकादेव्यै गलं विस्फोटकान्\nवीक्षित्य शमनं कुरु ।\nमहाज्वरक्षयं कुरु स्वाहा ॥\n\nसर्वसामग्रीं भोग सत्यं दिवसे दिवसे\nदेहि देहि रक्षां कुरु कुरु ।\nक्षणे क्षणे अरिष्टं निवारय ।\nदिवसे दिवसे दुःखहरणं मङ्गलकरणं\nकार्यासिद्धिं कुरु कुरु ॥\n\nहरिः ॐ श्रीरामचन्द्राय नमः ।\nहरिः ॐ भूर्भुवः स्वः ।\nचन्द्र तारा नवग्रह शेषनाग-पृथ्वीदेव्यै\nआकाशनिवासिनी सर्वारिष्टशमनं कुरु स्वाहा ॥\n\nआयुरारोग्यमैश्वर्यं वित्तं ज्ञानं यशोबलम् ॥\nनाभिमात्रजले स्थित्वा सहस्रपरिसङ्ख्यया ॥\nजपेत्कवचमिदं नित्यं वाचां सिद्धिर्भवेत्ततः ॥\n\nअनेन विधिना भक्त्या कवचसिद्धिश्च जायते ॥\nशतमावर्तयेद्यस्तु मुच्यते नात्र संशयः ॥\n\nसर्वव्याधिभयस्थाने मनसाऽस्य तु चिन्तनम् ॥\nराजानो वश्यतां यान्ति सर्वकामार्थसिद्धये ॥\n\nअनेन यथाशक्तिपाठेन शाबरीदेवी प्रीयतां न मम ॥\n\nशुभं भवतु ॥\n\n॥ इति श्रीशाबरीकवचम् सम्पूर्णम् ॥",
                    "title":"|| श्रीशाबरीकवचम् ||",
                    "engTitle":"|| Śrīśābarīkavacam ||"
                }
            ],
            "4":[
                {
                    "id":"1",
                    "content":"विराटनगरं रम्यं गच्छमानो युधिष्ठिरः ।\nअस्तुवन्मनसा देवीं दुर्गां त्रिभुवनेश्वरीम् ॥ १ ॥\n\nयशोदागर्भसंभूतां नारायणवरप्रियाम् ।\nनन्दगोपकुले जातां मङ्गल्यां कुलवर्धिनीम् ॥ २ ॥\n\nकंसविद्रावणकरीमसुराणां क्षयङ्करीम् ।\nशिलातटविनिक्षिप्तामाकाशं प्रति गामिनीम् ॥ ३ ॥\n\nवासुदेवस्य भगिनीं दिव्यमाल्यविभूषिताम् ।\nदिव्याम्बरधरां देवीं खड्गखेटकधारिणीम् ॥ ४ ॥\n\nभारावतरणे पुण्ये ये स्मरन्ति सदाशिवाम् ।\nतान् वै तारयते पापात् पङ्के गामिव दुर्बलाम् ॥ ५ ॥\n\nस्तोतुं प्रचक्रमे भूयो विविधैः स्तोत्रसम्भवैः ।\nआमन्त्र्य दर्शनाकाङ्क्षी राजा देवीं सहानुजः ॥ ६ ॥\n\nनमोऽस्तु वरदे कृष्णे कुमारि ब्रह्मचारिणि ।\nबालार्कसदृशाकारे पूर्णचन्द्रनिभानने ॥ ७ ॥\n\nचतुर्भुजे चतुर्वक्त्रे पीनश्रोणिपयोधरे ।\nमयूरपिच्छवलये केयूराङ्गदधारिणि ॥ ८ ॥\n\nभासि देवि यथा पद्मा नारायणपरिग्रहः ।\nस्वरूपं ब्रह्मचर्यं च विशदं तव खेचरि ॥ ९ ॥\n\nकृष्णच्छविसमा कृष्णा सङ्कर्षणसमानना ।\nबिभ्रती विपुलौ बाहू शक्रध्वजसमुच्छ्रयौ ॥ १० ॥\n\nपात्री च पङ्कजी घण्टी स्त्रीविशुद्धा च या भुवि ।\nपाशं धनुर्महाचक्रं विविधान्यायुधानि च ॥ ११ ॥\n\nकुण्डलाभ्यां सुपूर्णाभ्यां कर्णाभ्यां च विभूषिता ।\nचन्द्रविस्पर्धिना देवि मुखेन त्वं विराजसे ॥ १२ ॥\n\nमुकुटेन विचित्रेण केशबन्धेन शोभिना ।\nभुजङ्गाभोगवासेन श्रोणिसूत्रेण राजता ॥ १३ ॥\n\nविभ्राजसे चाबद्धेन भोगेनेवेह मन्दरः ।\nध्वजेन शिखिपिच्छानामुच्छ्रितेन विराजसे ॥ १४ ॥\n\nकौमारं व्रतमास्थाय त्रिदिवं पावितं त्वया ।\nतेन त्वं स्तूयसे देवि त्रिदशैः पूज्यसेऽपि च ॥ १५ ॥\n\nत्रैलोक्यरक्षणार्थाय महिषासुरनाशिनि ।\nप्रसन्ना मे सुरश्रेष्ठे दयां कुरु शिवा भव ॥ १६ ॥\n\nजया त्वं विजया चैव सङ्ग्रामे च जयप्रदा ।\nममापि विजयं देहि वरदा त्वं च साम्प्रतम् ॥ १७ ॥\n\nविन्ध्ये चैव नगश्रेष्ठे तव स्थानं हि शाश्वतम् ।\nकालि कालि महाकालि शीधुमांसपशुप्रिये ॥ १८ ॥\n\nकृतानुयात्रा भूतैस्त्वं वरदा कामचारिणी ।\nभारावतारे ये च त्वां संस्मरिष्यन्ति मानवाः ॥ १९ ॥\n\nप्रणमन्ति च ये त्वां हि प्रभाते तु नरा भुवि ।\nन तेषां दुर्लभं किञ्चित् पुत्रतो धनतोऽपि वा ॥ २० ॥\n\nदुर्गात् तारयसे दुर्गे तत्त्वं दुर्गा स्मृता जनैः ।\nकान्तारेष्ववसन्नानां मग्नानां च महार्णवे ।\nदस्युभिर्वा निरुद्धानां त्वं गतिः परमा नृणाम् ॥ २१ ॥\n\nजलप्रतरणे चैव कान्तारेष्वटवीषु च ।\nये स्मरन्ति महादेवि न च सीदन्ति ते नराः ॥ २२ ॥\n\nत्वं कीर्तिः श्रीर्धृतिः सिद्धिर्ह्रीर्विद्या सन्ततिर्मतिः ।\nसन्ध्या रात्रिः प्रभा निद्रा ज्योत्स्ना कान्तिः क्षमा दया ॥ २३ ॥\n\nनृणां च बन्धनं मोहं पुत्रनाशं धनक्षयम् ।\nव्याधिं मृत्युं भयं चैव पूजिता नाशयिष्यसि ॥ २४ ॥\n\nसोऽहं राज्यात्परिभ्रष्टः शरणं त्वां प्रपन्नवान् ।\nप्रणतश्च यथा मूर्ध्ना तव देवि सुरेश्वरि ॥ २५ ॥\n\nत्राहि मां पद्मपत्राक्षि सत्ये सत्या भवस्व नः ।\nशरणं भव मे दुर्गे शरण्ये भक्तवत्सले ॥ २६ ॥\n\nएवं स्तुता हि सा देवी दर्शयामास पाण्डवम् ।\nउपगम्य तु राजानामिदं वचनमब्रवीत् ॥ २७ ॥\n\nदेव्युवाच ।  \nशृणु राजन् महाबाहो मदीयं वचनं प्रभो ।\nभविष्यत्यचिरादेव सङ्ग्रामे विजयस्तव ॥ २८ ॥\n\nमम प्रसादान्निर्जित्य हत्वा कौरववाहिनीम् ।\nराज्यं निष्कण्टकं कृत्वा भोक्ष्यसे मेदिनीं पुनः ॥ २९ ॥\n\nभात्रृभिः सहितो राजन् प्रीतिं प्राप्स्यसि पुष्कलाम् ।\nमत्प्रसादाच्च ते सौख्यमारोग्यं च भविष्यति ॥ ३० ॥\n\nये च सङ्कीर्तयिष्यन्ति लोके विगतकल्मषाः ।\nतेषां तुष्टा प्रदास्यामि राज्यमायुर्वपुः सुतम् ॥ ३१॥\n\nप्रवासे नगरे चापि सङ्ग्रामे शत्रुसङ्कटे ।\nअटव्यां दुर्गकान्तारे सागरे गहने गिरौ ॥ ३२॥\n\nये स्मरिष्यन्ति मां राजन् यथाऽहं भवता स्मृता ।\nन तेषां दुर्लभं किञ्चिदस्मिल्लोके भविष्यति ॥ ३३॥\n\nइदं स्तोत्रवरं भक्त्या शृणुयाद्वा पठेत वा ।\nतस्य सर्वाणि कार्याणि सिद्धिं यास्यन्ति पाण्डवाः ॥ ३४॥\n\nमत्प्रसादाच्च वः सर्वान्विराटनगरे स्थितान् ।\nन प्रज्ञास्यन्ति कुरवः नरा वा तन्निवासिनः ॥ ३५॥\n\nइत्युक्त्वा वरदा देवी युधिष्ठिरमरिन्दमम् ।\nरक्षां कृत्वा च पाण्डूनां तत्रैवान्तरधीयत ॥ ३६॥\n\nइति श्रीमन्महाभारते विराटपर्वे  \nविराटनगरे युधिष्ठिरकृतं श्री दुर्गा स्तोत्रम् ॥",
                    "title":"|| श्री दुर्गा स्तोत्रम् ||",
                    "engTitle":"|| śrī durgā stotram ||"
                }
            ],
            "5":[
                {
                    "id":"1",
                    "content":"॥ श्रीगणेशाय नमः ॥\n\nनमोऽस्तु ते महादेवि शिवे कल्याणि शाम्भवि ।\nप्रसीद वेदविनुते जगदम्ब नमोऽस्तुते ॥ १ ॥\n\nजगतां आदिभूता त्वं जगत्त्वं जगदाश्रया ।\nएकाप्यनेक रूपासि जगदम्ब नमोऽस्तुते ॥ २ ॥\n\nसृष्टिस्थिति विनाशानां हेतुभूते मुनिस्तुते ।\nप्रसीद देवविनुते जगदम्ब नमोऽस्तुते ॥ ३ ॥\n\nसर्वेश्वरि नमस्तुभ्यं सर्वसौभाग्यदायिनि ।\nसर्वशक्तियुतेऽनन्ते जगदम्ब नमोऽस्तुते ॥ ४ ॥\n\nविविधारिष्टशमनि त्रिविधोत्पातनाशिनि ।\nप्रसीद देवि ललिते जगदम्ब नमोऽस्तुते ॥ ५ ॥\n\nप्रसीद करुणासिन्धो त्वत्तः कारुणिका परा ।\nयतो नास्ति महादेवि जगदम्ब नमोऽस्तुते ॥ ६ ॥\n\nशत्रून् जहि जयं देहि सर्वान् कामांश्च देहि मे ।\nभयं नाशय रोगांश्च जगदम्ब नमोऽस्तुते ॥ ७ ॥\n\nजगदम्ब नमोऽस्तु ते हिते  \nजय शम्भोर्दयिते महामते ।  \nकुलदेवि नमोऽस्तु ते सदा  \nहृदि मे तिष्ठ यतोऽसि सर्वदा ॥ ८ ॥\n\nतुलजापुरवासिन्या देव्याः स्तोत्रमिदं परम् ।\nयः पठेत् प्रयतो भक्त्या सर्वान् कामान् स आप्नुयात् ॥ ९ ॥\n\n॥ इति श्रीमत्परमहंस परिव्राजकाचार्य श्रीवासुदेवानन्दसरस्वती विरचितं श्रीतुलजापुरवासिन्या देव्याः स्तोत्रं सम्पूर्णम् ॥",
                    "title":"|| श्री तुलजाभवानी स्तोत्रम् ||",
                    "engTitle":"|| Śrī Tulajābhavānī Stotram ||"
                }
            ],
            "6":[
                {
                    "id":"1",
                    "content":"॥ श्रीगणेशाय नमः ॥\n\nनमस्तेऽस्तु महामाये श्रीपीठे सुरपूजिते ।\nशंखचक्रगदाहस्ते महालक्ष्मि नमोऽस्तु ते ॥ १ ॥\n\nनमस्ते गरुडारूढे कोलासुरभयंकरि ।\nसर्वपापहरे देवि महालक्ष्मि नमोऽस्तु ते ॥ २ ॥\n\nसर्वज्ञे सर्ववरदे देवि सर्वदुष्टभयंकरि ।\nसर्वदुःखहरे देवि महालक्ष्मि नमोऽस्तु ते ॥ ३ ॥\n\nसिद्धिबुद्धिप्रदे देवि भुक्तिमुक्तिप्रदायिनि ।\nमन्त्रपूते सदा देवि महालक्ष्मि नमोऽस्तु ते ॥ ४ ॥\n\nआद्यन्तरहिते देवि आद्यशक्तिमहेश्वरि ।\nयोगजे योगसम्भूते महालक्ष्मि नमोऽस्तु ते ॥ ५ ॥\n\nस्थूलसूक्ष्ममहारौद्रे महाशक्तिमहोदरे ।\nमहापापहरे देवि महालक्ष्मि नमोऽस्तु ते ॥ ६ ॥\n\nपद्मासनस्थिते देवि परब्रह्मस्वरूपिणी ।\nपरमेशि जगन्मातर्महालक्ष्मि नमोऽस्तु ते ॥ ७ ॥\n\nश्वेताम्बरधरे देवि नानालङ्कारभूषिते ।\nजगत्स्थिते जगन्मातर्महालक्ष्मि नमोऽस्तु ते ॥ ८ ॥\n\n॥ फलश्रुतिः ॥\nमहालक्ष्म्यष्टकं स्तोत्रं यः पठेत् भक्तिमान् नरः ।\nसर्वसिद्धिमवाप्नोति राज्यं प्राप्नोति सर्वदा ॥ ९ ॥\n\nएककाले पठेन्नित्यं महापापविनाशनम् ।\nद्विकालं यः पठेन्नित्यं धनधान्यसमन्वितः ॥ १० ॥\n\nत्रिकालं यः पठेन्नित्यं महाशत्रुविनाशनम् ।\nमहालक्ष्मीर्भवेन्नित्यं प्रसन्ना वरदा शुभा ॥ ११ ॥\n\n॥ इतीन्द्रकृतं महालक्ष्म्यष्टकं सम्पूर्णम् ॥",
                    "title":"|| श्री महालक्ष्म्यष्टकं ||",
                    "engTitle":"|| Śrī Mahālakṣmy-aṣṭakam ||"
                }
            ]
        },
        "Shiva":{
            "1":[
                {
                    "id":"1",
                    "content":"ॐ तत्पुरुषाय विद्महे\nमहादेवाय धीमहि ।\nतन्नः रुद्रः प्रचोदयात् ॥",
                    "title":"|| शिव गायत्री मन्त्रः ||",
                    "engTitle":""
                },
                {
                    "id":"2",
                    "content":"ॐ त्र्यम्बकं यजामहे\nसुगन्धिं पुष्टिवर्धनम् ।\nउर्वारुकमिव बन्धनान्\nमृत्योर्मुक्षीय माऽमृतात् ॥",
                    "title":"|| महामृत्युञ्जय मन्त्रः ||",
                    "engTitle":""
                }
            ],
            "2":[
                {
                    "id":"1",
                    "content":"नागेन्द्रहाराय त्रिलोचनाय,\nभस्माङ्गरागाय महेश्वराय ।\nनित्याय शुद्धाय दिगम्बराय,\nतस्मै न काराय नमः शिवाय ॥१॥\n\nमन्दाकिनी सलिलचन्दन चर्चिताय,\nनन्दीश्वर प्रमथनाथ महेश्वराय ।\nमन्दारपुष्प बहुपुष्प सुपूजिताय,\nतस्मै म काराय नमः शिवाय ॥२॥\n\nशिवाय गौरीवदनाब्जवृन्द,\nसूर्याय दक्षाध्वरनाशकाय ।\nश्रीनीलकण्ठाय वृषध्वजाय,\nतस्मै शि काराय नमः शिवाय ॥३॥\n\nवसिष्ठकुम्भोद्भवगौतमार्य,\nमुनीन्द्रदेवार्चितशेखराय।\nचन्द्रार्क वैश्वानरलोचनाय,\nतस्मै व काराय नमः शिवाय ॥४॥\n\nयक्षस्वरूपाय जटाधराय,\nपिनाकहस्ताय सनातनाय ।\nदिव्याय देवाय दिगम्बराय,\nतस्मै य काराय नमः शिवाय ॥५॥\n\nपञ्चाक्षरमिदं पुण्यं यः पठेच्छिवसन्निधौ ।\nशिवलोकमवाप्नोति शिवेन सह मोदते ॥",
                    "title":"|| श्रीशिवपञ्चाक्षरस्तोत्रम् ||",
                    "engTitle":""
                }
            ],
            "3":[
                {
                    "id":"1",
                    "content":"जटाटवीगलज्जलप्रवाहपावितस्थले\nगलेऽवलम्ब्य लम्बितां भुजङ्गतुङ्गमालिकाम् ।\nडमड्डमड्डमड्डमन्निनादवड्डमर्वयं\nचकार चण्डताण्डवं तनोतु नः शिवः शिवम् ॥१॥\n\nजटाकटाहसम्भ्रमभ्रमन्निलिम्पनिर्झरी_\nविलोलवीचिवल्लरीविराजमानमूर्धनि ।\nधगद्धगद्धगज्जलल्ललाटपट्टपावके\nकिशोरचन्द्रशेखरे रतिः प्रतिक्षणं मम ॥२॥\n\nधराधरेन्द्रनन्दिनीविलासबन्धुबन्धुर\nस्फुरद्दिगन्तसन्ततिप्रमोदमानमानसे ।\nकृपाकटाक्षधोरणीनिरुद्धदुर्धरापदि\nक्वचिद्दिगम्बरे मनो विनोदमेतु वस्तुनि ॥३॥\n\nजटाभुजङ्गपिङ्गलस्फुरत्फणामणिप्रभा\nकदम्बकुङ्कुमद्रवप्रलिप्तदिग्वधूमुखे ।\nमदान्धसिन्धुरस्फुरत्त्वगुत्तरीयमेदुरे\nमनो विनोदमद्‍भुतं बिभर्तु भूतभर्तरि ॥४॥\n\nसहस्रलोचनप्रभृत्यशेषलेखशेखर_\nप्रसूनधूलिधोरणी विधूसराङ्घ्रिपीठभूः ।\nभुजङ्गराजमालया निबद्धजाटजूटकः\nश्रियै चिराय जायतां चकोरबन्धुशेखरः ॥५॥\n\nललाटचत्वरज्वलद्धनञ्जयस्फुलिङ्गभा_\nनिपीतपञ्चसायकं नमन्निलिम्पनायकम् ।\nसुधामयूखलेखया विराजमानशेखरं\nमहाकपालिसम्पदेशिरोजटालमस्तु नः ॥६॥\n\nकरालभालपट्टिकाधगद्‍धगद्‍धगज्ज्वलद्_\nधनञ्जयाहुतीकृतप्रचण्डपञ्चसायके ।\nधराधरेन्द्रनन्दिनीकुचाग्रचित्रपत्रक\nप्रकल्पनैकशिल्पिनि त्रिलोचने रतिर्मम ॥७॥\n\nनवीनमेघमण्डली निरुद्धदुर्धरस्फुरत्_\nकुहूनिशीथनी तमः प्रबन्धबद्धकन्धरः ।\nनिलिम्पनिर्झरीधरस्तनोतु कृत्तिसिन्धुरः\nकलानिधानबन्धुरः श्रियं जगद्धुरंधरः ॥८॥\n\nप्रफुल्लनीलपङ्कजप्रपञ्चकालिमप्रभा_\nवलम्बिकण्ठकन्दलीरुचिप्रबद्धकन्धरम् ।\nस्मरच्छिदं पुरच्छिदं भवच्छिदं मखच्छिदं\nगजच्छिदान्धकच्छिदं तमन्तकच्छिदं भजे ॥९॥\n\nअखर्वसर्वमङ्गलाकलाकदम्बमञ्जरी_\nरसप्रवाहमाधुरीविजृम्भणामधुव्रतम् ।\nस्मरान्तकं पुरान्तकं भवान्तकं मखान्तकं\nगजान्तकान्धकान्तकं तमन्तकान्तकं भजे ॥१०॥\n\nजयत्वदभ्रविभ्रमभ्रमद्‍भुजङ्गमश्वसद्_\nविनिर्गमत्क्रमस्फुरत्करालभालहव्यवाट् ।\nधिमिद्धिमिद्धिमिध्वनन्मृदङ्गतुङ्गमङ्गल_\nध्वनिक्रमप्रवर्तितप्रचण्डताण्डवः शिवः ॥११॥\n\nदृषद्विचित्रतल्पयोर्भुजङ्गमौक्तिकस्रजोर्_\nगरिष्ठरत्नलोष्ठयोः सुहृद्विपक्षपक्षयोः ।\nतृणारविन्दचक्षुषोः प्रजामहीमहेन्द्रयोः\nसमप्रवृत्तिकः कदा सदाशिवं भजाम्यहम् ॥१२॥\n\nकदा निलिम्पनिर्झरीनिकुञ्जकोटरे वसन्\nविमुक्तदुर्मतिः सदा शिरःस्थमञ्जलिं वहन् ।\nविमुक्तलोललोचनो ललामभाललग्नकः\nशिवेति मन्त्रमुच्चरन्कदा सुखी भवाम्यहम् ॥१३॥\n\nइमं हि नित्यमेवमुक्तमुत्तमोत्तमं स्तवं\nपठन्स्मरन्ब्रुवन्नरो विशुद्धिमेतिसंततम् ।\nहरे गुरौ सुभक्तिमाशु याति नान्यथा गतिं\nविमोहनं हि देहिनां सुशङ्करस्य चिन्तनम् ॥१४॥\n\nपूजावसानसमये दशवक्त्रगीतं यः\nशम्भुपूजनपरं पठति प्रदोषे ।\nतस्य स्थिरां रथगजेन्द्रतुरङ्गयुक्तां\nलक्ष्मीं सदैव सुमुखीं प्रददाति शम्भुः ॥१५॥",
                    "title":"|| श्रीशिवताण्डवस्तोत्रम् ||",
                    "engTitle":""
                }
            ],
            "4":[
                {
                    "id":"1",
                    "content":"देवराजसेव्यमानपावनाङ्घ्रिपङ्कजं\nव्यालयज्ञसूत्रमिन्दुशेखरं कृपाकरम् ।\nनारदादियोगिवृन्दवन्दितं दिगंबरं\nकाशिकापुराधिनाथ कालभैरवं भजे ॥\n\nभानुकोटिभास्वरं भवाब्धितारकं परं\nनीलकण्ठमीप्सितार्थदायकं त्रिलोचनम् ।\nकालकालमम्बुजाक्षमक्षशूलमक्षरं\nकाशिकापुराधिनाथ कालभैरवं भजे ॥\n\nशूलटङ्कपाशदण्डपाणिमादिकारणं\nश्यामकायमादिदेवमक्षरं निरामयम् ।\nभीमविक्रमं प्रभुं विचित्रताण्डवप्रियं\nकाशिकापुराधिनाथ कालभैरवं भजे ॥\n\nभुक्तिमुक्तिदायकं प्रशस्तचारुविग्रहम्\nभक्तवत्सलं स्थितं समस्तलोकविग्रहम् ।\nविनिक्वणन्मनोज्ञहेमकिङ्किणीलसत्कटिं\nकाशिकापुराधिनाथ कालभैरवं भजे ॥\n\nधर्मसेतुपालकं त्वधर्ममार्गनाशकं\nकर्मपाशमोचकं सुशर्मदायकं विभुम् ।\nस्वर्णवर्णशेषपाशशोभिताङ्गमण्डलं\nकाशिकापुराधिनाथ कालभैरवं भजे ॥\n\nरत्नपादुकाप्रभाभिरामपादयुग्मकं\nनित्यमद्वितीयमिष्टदैवतं निरञ्जनम् ।\nमृत्युदर्पनाशनं कराळदंष्ट्रमोक्षणं\nकाशिकापुराधिनाथ कालभैरवं भजे ॥\n\nअट्टहासभिन्नपद्मजाण्डकोशसन्ततिं\nदृष्टिपातनष्टपापजालमुग्रशासनम् ।\nअष्टसिद्धिदायकं कपालमालिकन्धरं\nकाशिकापुराधिनाथ कालभैरवं भजे ॥\n\nभूतसङ्घनायकं विशालकीर्तिदायकं\nकाशिवासलोकपुण्यपापशोधकं विभुम् ।\nनीतिमार्गकोविदं पुरातनं जगत्पतिं\nकाशिकापुराधिनाथ कालभैरवं भजे ॥\n\nकालभैरवाष्टकं पठन्ति ये मनोहरं\nज्ञानमुक्तिसाधनं विचित्रपुण्यवर्धनम् ।\nशोकमोहदैन्यलोभकोपतापनाशनं\nते प्रयान्ति कालभैरवाङ्घ्रिसन्निधिं ध्रुवम् ॥\n\n॥ इति श्रीमच्छङ्कराचार्यविरचितं कालभैरवाष्टकं संपूर्णम् ॥",
                    "title":"|| श्रीकालभैरवाष्टकम् ||",
                    "engTitle":""
                }
            ]
        },
        "Vishnu":{
            "1":[
                {
                    "id":"1",
                    "content":"ॐ नारायणाय विद्महे वासुदेवाय धीमहि तन्नोः विष्णुः प्रचोदयात् ||\n\n ॐ श्रीविष्णवे च विद्मिहे वासुदेवाय धीमहि तन्नो: विष्णुः प्रचोदयात ||\n\n ॐ त्रैलोक्यमोहनाय विद्मिहे आत्मारामाय धीमहि तन्नो: विष्णुः प्रचोदयात ||",
                    "title":"|| श्री विष्णु गायत्री मंत्र ||",
                    "engTitle":"|| Śrī Viṣhṇu Gāyatrī Mantra ||"
                },
                {
                    "id":"2",
                    "content":"ॐ कृष्णाय वासुदेवाय हरये परमात्मने |\nप्रणतः क्लेशनाशाय गोविंदाय नमो नमः ||",
                    "title":"|| श्रीकृष्णकष्टनाशक मन्त्रः ||"
                },
                {
                    "id":"3",
                    "content":"ॐ उग्रं वीरं महाविष्णुं ज्वलन्तं सर्वतोमुखम् |\nनृसिंहं भीषणं भद्रं मृत्यु मृत्युं नमाम्यहम् ||",
                    "title":"|| श्रीनरसिंहमन्त्रः ||"
                }
            ],
            "2":[
                {
                    "id":"1",
                    "content":"जगज्जालपालं चलत्कण्ठमालं\nशरच्चन्द्रभालं महादैत्यकालं |\nनभोनीलकायं दुरावारमायं\nसुपद्मासहायम् भजेऽहं भजेऽहं ||१||\n\nसदाम्भोधिवासं गलत्पुष्पहासं\nजगत्सन्निवासं शतादित्यभासं |\nगदाचक्रशस्त्रं लसत्पीतवस्त्रं\nहसच्चारुवक्त्रं भजेऽहं भजेऽहं ||२||\n\nरमाकण्ठहारं श्रुतिव्रातसारं\nजलान्तर्विहारं धराभारहारं |\nचिदानन्दरूपं मनोज्ञस्वरूपं\nध्रुतानेकरूपं भजेऽहं भजेऽहं ||३||\n\nजराजन्महीनं परानन्दपीनं\nसमाधानलीनं सदैवानवीनं |\nजगज्जन्महेतुं सुरानीककेतुं\nत्रिलोकैकसेतुं भजेऽहं भजेऽहं ||४||\n\nकृताम्नायगानं खगाधीशयानं\nविमुक्तेर्निदानं हरारातिमानं |\nस्वभक्तानुकूलं जगद्व्रुक्षमूलं\nनिरस्तार्तशूलं भजेऽहं भजेऽहं ||५||\n\nसमस्तामरेशं द्विरेफाभकेशं\nजगद्विम्बलेशं ह्रुदाकाशदेशं |\nसदा दिव्यदेहं विमुक्ताखिलेहं\nसुवैकुण्ठगेहं भजेऽहं भजेऽहं ||६||\n\nसुरालिबलिष्ठं त्रिलोकीवरिष्ठं\nगुरूणां गरिष्ठं स्वरूपैकनिष्ठं |\nसदा युद्धधीरं महावीरवीरं\nमहाम्भोधितीरं भजेऽहं भजेऽहं ||७||\n\nरमावामभागं तलानग्रनागं\nकृताधीनयागं गतारागरागं |\nमुनीन्द्रैः सुगीतं सुरैः संपरीतं\nगुणौधैरतीतं भजेऽहं भजेऽहं ||८||\n\n|| फलश्रुति ||\n\nइदं यस्तु नित्यं समाधाय चित्तं\nपठेदष्टकं कण्ठहारम् मुरारे: |\nस विष्णोर्विशोकं ध्रुवं याति लोकं\nजराजन्मशोकं पुनर्विन्दते नो ||९||",
                    "title":"|| श्री हरि स्तोत्रम् ||",
                    "engTitle":"|| Śrī Hari Stotram ||"
                }
            ],
            "3":[
                {
                    "id":"1",
                    "content":"॥ ॐ श्रीगणेशाय नमः ॥\n\nअस्य श्रीरामरक्षास्तोत्रमन्त्रस्य । बुधकौशिक ऋषिः ।\nश्रीसीतारामचन्द्रो देवता । अनुष्टुप् छन्दः ।\nसीता शक्तिः । श्रीमद् हनुमान् कीलकम् ।\nश्रीरामचन्द्रप्रीत्यर्थे जपे विनियोगः ॥\n\n॥ अथ ध्यानम् ॥\nध्यायेदाजानुबाहुं धृतशरधनुषं बद्धपद्मासनस्थं ।\nपीतं वासो वसानं नवकमलदलस्पर्धिनेत्रं प्रसन्नम् ॥\nवामाङ्कारूढसीतामुखकमलमिलल्लोचनं नीरदाभं ।\nनानालङ्कारदीप्तं दधतमुरुजटामण्डलं रामचन्द्रम् ॥\n\n॥ इति ध्यानम् ॥\n\nचरितं रघुनाथस्य शतकोटिप्रविस्तरम् ।\nएकैकमक्षरं पुंसां महापातकनाशनम् ॥ १॥\n\nध्यात्वा नीलोत्पलश्यामं रामं राजीवलोचनम् ।\nजानकीलक्ष्मणोपेतं जटामुकुटमण्डितम् ॥ २॥\n\nसासितूणधनुर्बाणपाणिं नक्तञ्चरान्तकम् ।\nस्वलीलया जगत्त्रातुमाविर्भूतमजं विभुम् ॥ ३॥\n\nरामरक्षां पठेत्प्राज्ञः पापघ्नीं सर्वकामदाम् ।\nशिरो मे राघवः पातु भालं दशरथात्मजः ॥ ४॥\n\nकौसल्येयो दृशौ पातु विश्वामित्रप्रियः श्रुती ।\nघ्राणं पातु मखत्राता मुखं सौमित्रिवत्सलः ॥ ५॥\n\nजिह्वां विद्यानिधिः पातु कण्ठं भरतवन्दितः ।\nस्कन्धौ दिव्यायुधः पातु भुजौ भग्नेशकार्मुकः ॥ ६॥\n\nकरौ सीतापतिः पातु हृदयं जामदग्न्यजित् ।\nमध्यं पातु खरध्वंसी नाभिं जाम्बवदाश्रयः ॥ ७॥\n\nसुग्रीवेशः कटी पातु सक्थिनी हनुमत्प्रभुः ।\nऊरू रघूत्तमः पातु रक्षःकुलविनाशकृत् ॥ ८॥\n\nजानुनी सेतुकृत्पातु जङ्घे दशमुखान्तकः ।\nपादौ बिभीषणश्रीदः पातु रामोऽखिलं वपुः ॥ ९॥\n\nएतां रामबलोपेतां रक्षां यः सुकृती पठेत् ।\nस चिरायुः सुखी पुत्री विजयी विनयी भवेत् ॥ १०॥\n\nपातालभूतलव्योमचारिणश्छद्मचारिणः ।\nन द्रष्टुमपि शक्तास्ते रक्षितं रामनामभिः ॥ ११॥\n\nरामेति रामभद्रेति रामचन्द्रेति वा स्मरन् ।\nनरो न लिप्यते पापैर्भुक्तिं मुक्तिं च विन्दति ॥ १२॥\n\nजगज्जैत्रैकमन्त्रेण रामनाम्नाभिरक्षितम् ।\nयः कण्ठे धारयेत्तस्य करस्थाः सर्वसिद्धयः ॥ १३॥\n\nवज्रपञ्जरनामेदं यो रामकवचं स्मरेत् ।\nअव्याहताज्ञः सर्वत्र लभते जयमङ्गलम् ॥ १४॥\n\nआदिष्टवान्यथा स्वप्ने रामरक्षामिमां हरः ।\nतथा लिखितवान्प्रातः प्रबुद्धो बुधकौशिकः ॥ १५॥\n\nआरामः कल्पवृक्षाणां विरामः सकलापदाम् ।\nअभिरामस्त्रिलोकानां रामः श्रीमान् स नः प्रभुः ॥ १६॥\n\nतरुणौ रूपसम्पन्नौ सुकुमारौ महाबलौ ।\nपुण्डरीकविशालाक्षौ चीरकृष्णाजिनाम्बरौ ॥ १७॥\n\nफलमूलाशिनौ दान्तौ तापसौ ब्रह्मचारिणौ ।\nपुत्रौ दशरथस्यैतौ भ्रातरौ रामलक्ष्मणौ ॥ १८॥\n\nशरण्यौ सर्वसत्त्वानां श्रेष्ठौ सर्वधनुष्मताम् ।\nरक्षःकुलनिहन्तारौ त्रायेतां नो रघूत्तमौ ॥ १९॥\n\nआत्तसज्जधनुषाविषुस्पृशावक्षयाशुगनिषङ्गसङ्गिनौ ।\nरक्षणाय मम रामलक्ष्मणावग्रतः पथि सदैव गच्छताम् ॥ २०॥\n\nसन्नद्धः कवची खड्गी चापबाणधरो युवा ।\nगच्छन्मनोरथोऽस्माकं रामः पातु सलक्ष्मणः ॥ २१॥\n\nरामो दाशरथिः शूरो लक्ष्मणानुचरो बली ।\nकाकुत्स्थः पुरुषः पूर्णः कौसल्येयो रघूत्तमः ॥ २२॥\n\nवेदान्तवेद्यो यज्ञेशः पुराणपुरुषोत्तमः ।\nजानकीवल्लभः श्रीमानप्रमेय पराक्रमः ॥ २३॥\n\nइत्येतानि जपन्नित्यं मद्भक्तः श्रद्धयान्वितः ।\nअश्वमेधाधिकं पुण्यं सम्प्राप्नोति न संशयः ॥ २४॥\n\nरामं दूर्वादलश्यामं पद्माक्षं पीतवाससम् ।\nस्तुवन्ति नामभिर्दिव्यैर्न ते संसारिणो नराः ॥ २५॥\n\nरामं लक्ष्मणपूर्वजं रघुवरं सीतापतिं सुन्दरम् ।\nकाकुत्स्थं करुणार्णवं गुणनिधिं विप्रप्रियं धार्मिकम् ।\nराजेन्द्रं सत्यसन्धं दशरथतनयं श्यामलं शान्तमूर्तिम् ।\nवन्दे लोकाभिरामं रघुकुलतिलकं राघवं रावणारिम् ॥ २६॥\n\nरामाय रामभद्राय रामचन्द्राय वेधसे ।\nरघुनाथाय नाथाय सीतायाः पतये नमः ॥ २७॥\n\nश्रीराम राम रघुनन्दन राम राम  \nश्रीराम राम भरताग्रज राम राम ।  \nश्रीराम राम रणकर्कश राम राम  \nश्रीराम राम शरणं भव राम राम ॥ २८॥\n\nश्रीरामचन्द्रचरणौ मनसा स्मरामि  \nश्रीरामचन्द्रचरणौ वचसा गृणामि ।  \nश्रीरामचन्द्रचरणौ शिरसा नमामि  \nश्रीरामचन्द्रचरणौ शरणं प्रपद्ये ॥ २९॥\n\nमाता रामो मत्पिता रामचन्द्रः  \nस्वामी रामो मत्सखा रामचन्द्रः ।  \nसर्वस्वं मे रामचन्द्रो दयालुः  \nनान्यं जाने नैव जाने न जाने ॥ ३०॥\n\nदक्षिणे लक्ष्मणो यस्य वामे तु जनकात्मजा ।\nपुरतो मारुतिर्यस्य तं वन्दे रघुनन्दनम् ॥ ३१॥\n\nलोकाभिरामं रणरङ्गधीरं  \nराजीवनेत्रं रघुवंशनाथम् ।  \nकारुण्यरूपं करुणाकरं तं  \nश्रीरामचन्द्रं शरणं प्रपद्ये ॥ ३२॥\n\nमनोजवं मारुततुल्यवेगं  \nजितेन्द्रियं बुद्धिमतां वरिष्ठम् ।  \nवातात्मजं वानरयूथमुख्यं  \nश्रीरामदूतं शरणं प्रपद्ये ॥ ३३॥\n\nकूजन्तं रामरामेति मधुरं मधुराक्षरम् ।\nआरुह्य कविताशाखां वन्दे वाल्मीकिकोकिलम् ॥ ३४॥\n\nआपदामपहर्तारं दातारं सर्वसम्पदाम् ।\nलोकाभिरामं श्रीरामं भूयो भूयो नमाम्यहम् ॥ ३५॥\n\nभर्जनं भवबीजानामर्जनं सुखसम्पदाम् ।\nतर्जनं यमदूतानां रामरामेति गर्जनम् ॥ ३६॥\n\nरामो राजमणिः सदा विजयते रामं रमेशं भजे ।\nरामेणाभिहता निशाचरचमू रामाय तस्मै नमः ।\nरामान्नास्ति परायणं परतरं रामस्य दासोऽस्म्यहम् ।\nरामे चित्तलयः सदा भवतु मे भो राम मामुद्धर ॥ ३७॥\n\nरामरामेति रामेति रमे रामे मनोरमे ।\nसहस्रनामतत्तुल्यं रामनाम वरानने ॥ ३८॥\n\nइति श्रीबुधकौशिकविरचितं श्रीरामरक्षास्तोत्रं सम्पूर्णम् ॥\n\n॥ श्रीसीतारामचन्द्रार्पणमस्तु ॥",
                    "title":"|| श्रीरामरक्षास्तोत्रम् ||",
                    "engTitle":"|| Śrīrāmarakṣāstotram ||"
                }
            ]
        },
        "Datta":{
            "1":[
                {
                    "id":"",
                    "content":"",
                    "title":"",
                    "engTitle":""
                }
            ],
            "2":[
                {
                    "id":"1",
                    "content":"परं पूज्य श्रीवासुदेवानन्दसरस्वती स्वामी विरचितम्\n\nश्रीपादश्रीवल्लभ त्वं सदैव\nश्रीदत्तास्मान्पाहि देवाधिदेव ।\nभावग्राह्य क्लेशहारिन् सुकीर्ते\nघोरात्कष्टादुद्धरास्मान्नमस्ते ॥\n\nत्वं नो माता त्वं पिताप्तोऽधिपस्त्वं\nत्राता योगक्षेमकृत्सद्गुरुस्त्वम् ।\nत्वं सर्वस्वं नः प्रभो विश्वमूर्ते\nघोरात्कष्टादुद्धरास्मान्नमस्ते ॥\n\nपापं तापं व्याधिमाधिं च दैन्यं\nभीतिं क्लेशं त्वं हराऽशु त्वदन्यम् ।\nत्रातारं नो वीक्ष ईशास्ति दीनं\nघोरात्कष्टादुद्धरास्मान्नमस्ते ॥\n\nनान्यस्त्राता नापि दाता न भर्ता\nत्वतो देव त्वं शरण्योऽघहर्ता ।\nकुर्वात्रेयानुग्रहं पूर्णराते\nघोरात्कष्टादुद्धरास्मान्नमस्ते ॥\n\nधर्मे प्रीतिं सन्मतिं देवभक्तिं\nसत्सङ्गप्राप्तिं देहि भुक्तिं च मुक्तिम् ।\nभावासक्तिं चाखिलानन्दमूर्ते\nघोरात्कष्टादुद्धरास्मान्नमस्ते ॥\n\nश्लोकपञ्चकमेतद् यो लोकमङ्गलवर्धनम्\nप्रपठेन्नियतो भक्त्या स श्रीदत्तप्रियो भवेत्\n\n॥ श्रीपादराजं शरणं प्रपद्ये ॥",
                    "title":"|| घोरकष्टोद्धरणस्तोत्रम् ||",
                    "engTitle":""
                }
            ],
            "3":[
                {
                    "id":"1",
                    "content":"श्रीमदनन्तश्रीविभूषित अप्पललक्ष्मीनरसिंहराज ।\nजय विजयी भव, दिग्विजयी भव, श्रीमदखण्डश्रीविजयी भव ॥ १॥\n\nश्रीविद्याधरी राधासुरेखा श्रीराखीधर श्रीपाद ।\nजय विजयी भव, दिग्विजयी भव, श्रीमदखण्डश्रीविजयी भव ॥ २॥\n\nमाता सुमती वात्सल्यामृत परिपोषित जय श्रीपाद ।\nजय विजयी भव, दिग्विजयी भव, श्रीमदखण्डश्रीविजयी भव ॥ ३॥\n\nसत्यऋषिश्वर दुहितानन्दन बापनार्यनुत श्रीचरण ।\nजय विजयी भव, दिग्विजयी भव, श्रीमदखण्डश्रीविजयी भव ॥ ४॥\n\nसवितृकाठकचयनपुण्यफल भारद्वाजऋषिगोत्रसम्भव ।\nजय विजयी भव, दिग्विजयी भव, श्रीमदखण्डश्रीविजयी भव ॥ ५॥\n\nदोचौपातीदेवलक्ष्मिगण सङ्ख्याबोधित श्रीचरण ।\nजय विजयी भव, दिग्विजयी भव, श्रीमदखण्डश्रीविजयी भव ॥ ६॥\n\nपुण्यरूपिणी राजमाम्बसुत गर्भपुण्यफलसञ्जात ।\nजय विजयी भव, दिग्विजयी भव, श्रीमदखण्डश्रीविजयी भव ॥ ७॥\n\nसुमतीनन्दन नरहरीनन्दन दत्तदेवप्रभु श्रीपाद ।\nजय विजयी भव, दिग्विजयी भव, श्रीमदखण्डश्रीविजयी भव ॥ ८॥\n\nपीठिकापुरनित्यविहारा मधुमतीदत्त मङ्गलरूपा ।\nजय विजयी भव, दिग्विजयी भव, श्रीमदखण्डश्रीविजयी भव ॥ ९॥\n\n॥ इति श्रीसिद्धमङ्गलस्तोत्रं सम्पूर्णम् ॥",
                    "title":"|| श्रीसिद्धमङ्गलस्तोत्रम् ||",
                    "engTitle":""
                }
            ]
        },
        "Hanuman":{
            "1":[],
            "2":[
                {
                    "id":"1",
                    "content":"दोहा\nश्रीगुरु चरन सरोज रज, निज मनु मुकुरु सुधारि ।\nबरनउँ रघुबर बिमल जसु, जो दायकु फल चारि ॥\nबुद्धिहीन तनु जानिके सुमिरौं पवन-कुमार ।\nबल बुधि बिद्या देहु मोहिं हरहु कलेस बिकार ॥\n\nचौपाई\nजय हनुमान ज्ञान गुन सागर ।\nजय कपीस तिहुँ लोक उजागर ॥\n\nरामदूत अतुलित बल धामा ।\nअञ्जनि पुत्र पवनसुत नामा ॥\n\nमहाबीर बिक्रम बजरंगी ।\nकुमति निवार सुमति के संगी ॥\n\nकञ्चन बरन बिराज सुबेसा ।\nकानन कुण्डल कुञ्चित केसा ॥\n\nहाथ बज्र औ ध्वजा बिराजे ।\nकाँधे मूँज जनेऊ साजे ॥\n\nशंकर सुवन केसरी नन्दन ।\nतेज प्रताप महा जग बन्दन ॥\n\nविद्यावान गुनी अति चातुर ।\nराम काज करिबे को आतुर ॥\n\nप्रभु चरित्र सुनिबे को रसिया ।\nराम लखन सीता मन बसिया ॥\n\nसूक्ष्म रूप धरि सियहिं दिखावा ।\nबिकट रूप धरि लङ्क जरावा ॥\n\nभीम रूप धरि असुर संहारे ।\nरामचन्द्र के काज सँवारे ॥\n\nलाय सञ्जीवन लखन जियाये ।\nश्रीरघुबीर हरषि उर लाये ॥\n\nरघुपति कीन्ही बहुत बड़ाई ।\nतुम मम प्रिय भरत सम भाई ॥\n\nसहस बदन तुम्हरो जस गावैं ।\nअस कहि श्रीपति कण्ठ लगावैं ॥\n\nसनकादिक ब्रह्मादि मुनीसा ।\nनारद सारद सहित अहीसा ॥\n\nजम कुबेर दिकपाल जहाँ ते ।\nकवि कोबिद कहि सके कहाँ ते ॥\n\nतुम उपकार सुग्रीवहिं कीन्हा ।\nराम मिलाय राजपद दीन्हा ॥\n\nतुम्हरो मन्त्र बिभीषन माना ।\nलंकेस्वर भए सब जग जाना ॥\n\nजुग सहस्त्र जोजन पर भानू ।\nलील्यो ताहि मधुर फल जानू ॥\n\nप्रभु मुद्रिका मेलि मुख माहीं ।\nजलधि लाँघि गये अचरज नाहीं ॥\n\nदुर्गम काज जगत के जेते ।\nसुगम अनुग्रह तुम्हरे तेते ॥\n\nराम दुआरे तुम रखवारे ।\nहोत न आज्ञा बिनु पैसारे ॥\n\nसब सुख लहै तुम्हारी सरना ।\nतुम रक्षक काहू को डर ना ॥\n\nआपन तेज सम्हारो आपै ।\nतीनों लोक हाँक तें काँपै ॥\n\nभूत पिशाच निकट नहिं आवै ।\nमहाबीर जब नाम सुनावै ॥\n\nनासै रोग हरै सब पीरा ।\nजपत निरन्तर हनुमत बीरा ॥\n\nसंकट तें हनुमान छुड़ावै ।\nमन क्रम वचन ध्यान जो लावै ॥\n\nसब पर राम तपस्वी राजा ।\nतिन के काज सकल तुम साजा ॥\n\nऔर मनोरथ जो कोई लावै ।\nसोइ अमित जीवन फल पावै ॥\n\nचारों जुग परताप तुम्हारा ।\nहै परसिद्ध जगत उजियारा ॥\n\nसाधु सन्त के तुम रखवारे ।\nअसुर निकन्दन राम दुलारे ॥\n\nअष्टसिद्धि नौ निधि के दाता ।\nअस बर दीन जानकी माता ॥\n\nराम रसायन तुम्हरे पासा ।\nसदा रहो रघुपति के दासा ॥\n\nतुम्हरे भजन राम को पावै ।\nजनम जनम के दुःख बिसरावै ॥\n\nअन्त काल रघुबर पुर जाई ।\nजहाँ जन्म हरि-भक्त कहाई ॥\n\nऔर देवता चित्त न धरई ।\nहनुमत सेइ सर्ब सुख करई ॥\n\nसङ्कट कटै मिटै सब पीरा ।\nजो सुमिरै हनुमत बलबीरा ॥\n\nजय जय जय हनुमान गोसाईं ।\nकृपा करहु गुरुदेव की नाईं ॥\n\nजो सत बार पाठ कर कोई ।\nछूटहि बन्दि महासुख होई ॥\n\nजो यह पढ़ै हनुमान चालीसा ।\nहोय सिद्धि साखी गौरीसा ॥\n\nतुलसीदास सदा हरि चेरा ।\nकीजै नाथ हृदय मह डेरा ॥\n\nदोहा\nपवनतनय संकट हरन, मंगल मूरति रूप ।\nराम लखन सीता सहित, हृदय बसहु सुर भूप ॥",
                    "title":"|| श्रीहनुमानचालीसा ||",
                    "engTitle":"" 
                }
            ]
        },
        "Navagraha":{
            "1":[
                {
                    "id":"1",
                    "content":"आदित्याय च सोमाय मङ्गलाय बुधाय च ।\nगुरु शुक्र शनिभ्यश्च राहवे केतवे नमः ॥",
                    "title":"|| नवग्रह ध्यान श्लोकम् ||",
                    "engTitle":"" 
                }
            ],
            "2":[
                {
                    "id":"1",
                    "content":"जपाकुसुमसङ्काशं काश्यपेयं महाद्युतिम् ।\nतमोऽरिं सर्वपापघ्नं प्रणतोऽस्मि दिवाकरम् ॥\n\nदधिशङ्खतुषाराभं क्षीरोदार्णवसम्भवम् ।\nनमामि शशिनं सोमं शम्भोर्मकुटभूषणम् ॥\n\nधरणीगर्भसम्भूतं विद्युत्कान्तिसमप्रभम् ।\nकुमारं शक्तिहस्तं तं मङ्गलं प्रणमाम्यहम् ॥\n\nप्रियङ्गुकलिकाश्यामं रूपेणाप्रतिमं बुधम् ।\nसौम्यं सौम्यगुणोपेतं तं बुधं प्रणमाम्यहम् ॥\n\nदेवानां च ऋषीणां च गुरुं काञ्चनसन्निभम् ।\nबुद्धिमन्तं त्रिलोकेशं तं नमामि बृहस्पतिम् ॥\n\nहिमकुन्दमृणालाभं दैत्यानां परमं गुरुम् ।\nसर्वशास्त्रप्रवक्तारं भार्गवं प्रणमाम्यहम् ॥\n\nनीलाञ्जनसमाभासं रविपुत्रं यमाग्रजम् ।\nछायामार्ताण्डसम्भूतं तं नमामि शनैश्चरम् ॥\n\nअर्धकायं महावीरं चन्द्रादित्यविमर्दनम् ।\nसिंहिकागर्भसम्भूतं तं राहुं प्रणमाम्यहम् ॥\n\nपलाशपुष्पसङ्काशं तारकाग्रहमस्तकम् ।\nरौद्रं रौद्रात्मकं घोरं तं केतुं प्रणमाम्यहम् ॥\n\nफलश्रुतिः\nइति व्यासमुखोद्गीतं यः पठेत्सु समाहितः ।\nदिवा वा यदि वा रात्रौ विघ्नशान्तिर्भविष्यति ॥\n\nनरनारीनृपाणां च भवेद्दुःस्वप्ननाशनम् ।\nऐश्वर्यमतुलं तेषामारोग्यं पुष्टिवर्धनम् ॥\n\nग्रहनक्षत्रजाः पीडास्तस्कराग्निसमुद्भवाः ।\nताः सर्वाः प्रशमं यान्ति व्यासो ब्रूते न संशयः ॥\n\nइति श्रीव्यासविरचितं नवग्रहस्तोत्रं सम्पूर्णम्।",
                    "title":"|| नवग्रहस्तोत्रम् ||",
                    "engTitle":"" 
                }
            ]
        }
    }
]